## Zkouška

Zkouška tvoří pomyslný 4. blok a platí pro ni stejné kritérium jako
pro všechny ostatní bloky: musíte získat alespoň 60 bodů. Zkouška:

 • proběhne v počítačové učebně bez přístupu k internetu nebo
   vlastním materiálům,
 • k dispozici budou oficiální studijní materiály:
   ◦ tato sbírka (bez vzorových řešení příkladů typu ‹e› a ‹r›) a
   ◦ offline kopie příručky ‹cppreference› (bez fulltextového
     vyhledávání),
 • budete moct používat textový editor nebo vývojové prostředí VS
   Code, překladače ‹g++› a ‹clang›, nástroj ‹clang-tidy› a nástroje
   ‹valgrind› a ‹gdb›.

Na vypracování praktické části budete mít 4 hodiny čistého času, a
bude sestávat ze šesti příkladů, které budou hodnoceny automatickými
testy, s maximálním ziskem 90 bodů. Příklady jsou hodnoceny binárně
(tzn. příklad je uznán za plný počet bodů, nebo uznán není). Kvalita
kódu hodnocena nebude, ani nebudeme řešení kontrolovat nástrojem
‹clang-tidy›. Příklady budou na stejné úrovni obtížnosti jako
příklady typu ‹p›/‹r›/‹v› ze sbírky.

Zkouška proběhne až po vyhodnocení recenzí za třetí blok (tzn. ve
druhé polovině zkouškového období). Plánované termíny¹ jsou tyto
(žádné další vypsané nebudou):

 • úterý 13.6. 9:00–13:00, 14:00–18:00,
 • úterý 20.6. 9:00–13:00, 14:00–18:00,
 • úterý 27.6. 9:00–13:00, 14:00–18:00.

### Vnitrosemestrálky

V posledním týdnu každého bloku, tedy

 • týden 4 (13.-17. března),
 • týdnu 8 (10.-14. dubna),
 • týden 12 (8.-12. května),

proběhne v rámci cvičení programovací test na 40 minut. Tyto testy
budou probíhat za stejných podmínek, jako výše popsaná praktická
část zkoušky (slouží tedy mimo jiné jako příprava na ni). Řešit
budete vždy ale pouze jeden příklad, za který můžete získat 3 body,
které se počítají jako body za aktivitu v tomto cvičení.

¹ Může se stát, že termíny budeme z technických nebo organizačních
  důvodů posunout na jiný den nebo hodinu. V takovém případě Vám
  samozřejmě změnu s dostatečným předstihem oznámíme.
